<html>
	<head>
		<title>İlk veb səhifəm</title>
	</head>
	<body>
		Çərşənbə günündə, çeşmə başında
	
		Çərşənbə günündə, çeşmə başında
		Gözüm bir alagöz xanıma düşdü.
		Atdı müjgan oxun keçdi sinəmdən,
		Cadu qəmzələri qanıma düşdü.

		İşarət eylədim dərdimi bildi,
		Gördüm həm gözəldi, həm əhli-dildi,
		Başını buladı, gözündən güldü,
		Güləndə qadası canıma düşdü.

		Ələsgərəm hər elmdən halıyam,
		Gözəl, sən təbibsən, mən yaralıyam,
		Dedi nişanlıyam, özgə malıyam,
		Sındı qol-qanadım, yanıma düşdü.
		
		Aşıq Ələsgər
	</body>
</html>